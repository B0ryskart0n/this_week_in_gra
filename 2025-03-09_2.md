# 2025-03-09_2
## pl
W tym tygodniu co nieco poprogramowałem, uporządkowałem co nieco na GitHubie, pouczyłem się nowych rzeczy i sporo myślałem o mechanikach gry.

Założyłem nowy projekt *Gra* na GitHubie, podpiąłem pod niego ten newsletter i repozytorium (prywatne) z kodem gry.
Z tego co sprawdzałem to mój postęp w postaci "issues" (zadań) GitHub'owych powinien być dostępny publicznie z poziomu tego to projektu.
Zachęcam do zobaczenia :) Nie żeby tam się bardzo dużo działo, ale aktualizuję to na bieżąco, a nie tylko co tydzień.
Poza tym co udało mi się zrobić, widać tam też będzie co planuję i nad czym obecnie pracuję.

Udało mi się zaimplementować mechanikę poruszania postacią (narazie ma formę kółka) i podążającej za nią płynnie kamery.
Tym samym ustaliłem już raczej na pewno, że gra będzie w formie 2d z widokiem z góry.
To raczej powinno ułatwić pracę nad aspektami graficznymi.

Zadając sobie pytania "co dalej" zdałem sobie sprawę, że dobrze by było zastanowić się więcej nad tym czym ma się cechować gra, aby łatwiej wyznaczać cele i plany.
Zacząłem też mieć wątpliwości co do mojego oryginalnego pomysłu (żeby akcja rozgrywała się w dalekiej przyszłości, gdzie ludzie latają promami kosmicznymi i odkrywają wszechświat).
Odnośnie historii to jestem trochę w dupie, ale udało mi się za to sprecyzować inne rzeczy:
- losowym aspektem rozgrywek będą zbierane przedmioty (które to raczej będą miały działanie pasywne)
- do wyboru przed rozpoczęciem rozgrywki będzie można wybrać jedną z klas, która to będzie cechować się zestawem umiejętności (pasywnej, podstawowej i mobilnej)
- w trakcie rozgrywki, oprócz zdobywania przedmiotów, będzie się level'ować postać i oprócz klasycznych statystyk, będzie można rozwijać w delikatnym stopniu swoje umiejętności

Jestem cały czas dobrej myśli, ale zacząłem się przejmować ostatnio tym, jak trudnym będzie zaprojektowanie (i zbalansowanie) przeciwników.
Ale cóż, kiedyś przyjdzie na to czas.
Narazie dobrze by było, żeby to kółko zaczęło robić coś więcej niż przemieszczać się po ekranie.



## en (maybe someday)
